---
published: false
title: Ako som zarobil 3000 EUR za mesiac a aj tak som bol NEŠŤASTNÝ
excerpt: Dlhú dobu som robil niečo, čo som robiť nechcel. Dlhú dobu som si to ospravedlňoval...
date: 2018-11-23T10:44:00+00:00
author: viliam
layout: post
img: bav.jpg
permalink: /3000-za-mesiac/
categories:
  - život
---

![Rob, čo Ťa baví](/images/bav-big.jpg){:class="img-responsive"}

Dlhú dobu som robil niečo, čo som robiť nechcel. Dlhú dobu som si to ospravedlňoval
tým, že: veď teraz zarobím a o pár rokov sa budem mať skvele a žiť si ako pán.

Ale budúcnosť je neistá, minulosť hmlistá a jediná istota, ktorú máme je prítomnosť.
Zo slova: pri tom. Sme prí-tom-ný :)

## Tak teraz či kedy? :D

Dneska je okolo prítomnosti, mindfulnessu. a neviem jak sa to ešte volá, veľké haló.
Ale vieš čo? Ono to tu bolo vždy. Aj keď píšem tento článok, tak to robím v
prítomnosti. Aj ty si ho čítaš TERAZ.

Aj keď to už robíš v inom čase ako ja, stále je to teraz. Všetko sa deje teraz a
nikdy inokedy. Kokos, fakt neviem odkiaľ tieto vnuknutia prichádzajú. Ale som si
istý, že som len nejaký prostriedok, cez ktorý sa vyjadruje vyššia moc.

## Ego 1:0 Viliam

Keby si videl jak rýchlo píšem tieto články. A na šupu. Tak by si neveril. (čau ego)
Ale vieš čo? Ja tiež neverím tomu, čo sa mi deje. Neviem či snívam alebo žijem. Ale konečne
cítim, že som na správnej ceste.

## Hazard ako môj zdroj obživy

Sedem rokov v hazarde. To je moja cesta. Mi to pripomína film Sedem rokov v Tibete.
Ale to, čo som ja prežíval boli galeje. Miestami zasvietilo slniečko. Ale fakt len
občas. Väčšinou som v sebe cítil vnútorný rozpor. Lebo jediný cieľ v pokri sú
peniaze. Nič viac, nič menej.

Dlhú dobu mi trvalo, kým som si to uvedomil. A aj keď som to vedel, aj tak som bol
dosratý jak srnka v októbri, keď prebieha cez cestu a autá si to štípu 3,5 cm od nej
rýchlosťou 144 km/h.

Chápeš moju situáciu. Viem to. Cítim to. Málokto z nás robí, to čo ho baví. A málokto
si uvedomí, že tento článok mu má otvoriť obzory. Aby išiel do riti z toho miesta
a z tej práce, ktorá ho nebaví.

## Nemám patent na pravdu

Pozri, ja nehovorím, že moja cesta je tá správna. Každá cesta je veľmi špecifická
a každý z nás sa tu prišiel naučiť inú lekciu. Keď ja poviem, že vysoká škola je
strata času a že vo fabrike zhasínajú ľudské životy a sny spolu s nimi...

Tak to je len môj pohľad na vec. Lebo takto to vidím ja. A ty to môžeš vidieť inak.
Je to všetko v poriadku. Ja som ochotný zomrieť za svoje sny a ideály. Preto tieto
dni spávam na ulici. Ale už s tým končím. Je to príliš nebezpečné.

## Ako zarábať 3k mesačne a predsa byť nešťastný

Nebudeš mi veriť. Ale na konci svojej pokrovej kariéri v Ázii som zarábal 3k EUR
za mesiac. A vieš čo ešte? Cítil som sa ako kopa hovien. V hlbokých depresiách.
Cítil som, že mi nikto nerozumie a nikto ma nemá rád.

A to bola skvelá situácia na môj rast. Život mi ukazoval - opakovane - že som 
odbočil z tej správnej cesty. Že nepočúvam svoje srdce, ale rozum.

To je moja večná dilema. Niekto to nazýva schizofréniou. Ja to volám prirodzenosť.
Lebo sú dva typy ľudí: tí, čo počujú hlas vo svojej hlave a tí, čo nie sú ochotní
si to priznať :)

## Srdce vs Rozum - večný boj

Rozum mi hovoril: hraj poker, zarob veľa peňazí a POTOM BUDEŠ ŠŤASTNÝ. Pretože
myseľ/rozum nedokáže nájsť uspokojenie v prítomnosti. Preto večne premýšľame. Lebo
myslenie je často len únik z reality.

Spomíname si, ako sme sa mali skvele vtedy na dovolenke v Chorvátsku. Alebo uvažujeme
aké to bude super, keď o 3 roky odcestujeme kamsi ďaleko.

No všetko je teraz. Ani jasnovidci, proroci nevedia čo bude o 5 rokov. Oni to len 
tušia. Pretože MY - ľudia, máme slobodnú vôľu. Ak Ťa táto téma zaujíma viac, tak
si kukni film Správcovia osudu. Jedným slovom: nádhera. Tam pochopíš, ako funguje
náš svet.

## Anjeli sú skutoční

Pochopíš, že anjeli nie sú len výmysel. Pochopíš, že ak si vytrvalý, tak dokážeš
hocičo. S vytrvalosťou zápasíme ako ľudstvo odjakživa. Stále sme nevyhrali. Ale
podľa mňa postačí bohate aj remíza.

## (ne)Vytrvalosť

Dlhú dobu som konal v živote tak, že som niečo začal a o chvíľu sa na to vysral.
Myslel som si, že to je normálne. Och, ako som sa mýlil.

Ale zase netreba to brať tak, že keď už niečo začneš, musíš to dokončiť za každú
cenu. Počúvaj svoje vnútro. Svoje srdce. Svoju intuíciu. Keď sa stíšiš, zrazu
budeš prekvapený, koľko autentických myšlienok Ti príde na um.

Pretože meditácia/stíšenie sa nie je o tom, aby si nemal žiadnu myšlienku. Práve
naopak. Je to o uvedomovaní si myšlienok a práci s nimi. Keď Ti prídu
myšlienky počas meditácie, tak ich len pozoruj. A budeš udivený, koľko z nich
Ti pomôže vyriešiť Tvoju situáciu.

## Meditovať na ulici či nie?

Ja momentálne nemeditujem, lebo keď sa zobudím na ulici, tak mám iné priority :D
Takže dávam si takú (ne)nútené pauzu. Ale na druhej strane meditujem s otvorenými očami.
Mne to momentálne vyhovuje viacej. Hľadám svoj stred počas toho ako bdiem.

Aj tak si myslím, že meditácia sa nedá ničím nahradiť. Napríklad jogíni, ktorí sú
na duchovnej ceste už poriadne ďaleko sa dokážu za 45 minút vyspať tak, ako
obyčajný človek za 8 hodín. Táto technika sa volá joga nidra. Vraj vyžaduje 
niekoľko rokov praxe, takže ja to ešte neviem. Ale šak kukni Google.

Nech už ma vnímaš akokoľvek. A nech sa medzi nami stalo čokoľvek (a toto platí
samozrejme pre ľudí, ktorých poznám osobne), tak vedz, že Ti chcem dobre.

A ak pri čítaní týchto riadkov pociťuješ hnev, nenávisť, negativitu, alebo cítiš,
ako sa Ti vyplavuje bordel z tela, tak je to len dobre.

Čistíš sa a už teraz sa meníš. Už teraz sa Ti mení život. A pamätaj, že život je hra.
Ty si hráč. Buď hráš podľa pravidiel, ktoré Ti niekto vštepil do hlavy. Alebo si
spravíš vlastné a budeš sa vyhýbať guľkám ako...

Je na Tebe, ako sa rozhodneš. Čauko kakauko :)

Dodatok pod čiarou: článok som napísal asi pred mesiacom. Teda niektoré pocity
by som teraz vyjadril inak. Ale už nechcem kaziť jeho autenticitu.
